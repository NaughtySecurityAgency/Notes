Upoznali smo se na forumu. Zapazili smo jedno drugo na temi o dobrim curama koje nemaju dečka. Da skratim priču, završilo je tako da mi je ona došla u posjet.
Odmah po silasku s busa je počela pričati. Ona je ta i ta, zove se tako i tako i drago joj je i lip sam joj i želi ići vidjeti moj grad. 
Nastavila je pričati, bez čekanja da se ja predstavim i krenula. 
Pričala je cijelim putem o sebi, svom bivšem zaručniku, tragičnom završetku veze, staroj majci, ocu koji ih je napustio 
i nekom ujaku koji je u zatvoru zbog neke pronevjere. Prošlo je dobrih pola sata, a ja još riječ nisam rekao. 
Ni pet ni šest, nego smo prošli kraj nekog simpa restorančića, i ona je krenula sjesti za stol. 
Brže bolje sam joj privukao sjedalicu i smjestio se nasuprot nje. Ona je nastavila klafrat, a kad je došao konobar, naručila je 
i kad je konobar pogledao mene, naručila je i za mene, trudeći se zvučati kao muško sa dubokim glasom. 
Nasmijala se i zvuk njenog smijeha me podsjetio na glasanje tuke, i rekla da izvrsno imitira muškarce. I nastavila brbljat. 
Činilo se da nema namjeru stati. Konobar nas je poslužio i ona je, nemam pojma kako, nastavila žvakati i pričati, dok sam se ja počeo ceriti sam u sebi, 
trudeći se držati usta zatvorena. Rekla je tad da me prati kako meljem hranu, i da joj je to hobi, i da zaključuje kako mi fali 5ica dolje desno.
To je bila istina, bytheway, no ja sam ostao paf, a ona je okrenula dalje na taj tragičan kraj njene veze. 
Naime ona je u stanu objašanjavala svom dragom nešto o silikonskim implantatima, a njen pekinezer, 
koji inače non stop laje je stajao između nje i njenog zaručnika i lajao. 
I tada je, tužnim glasom, gotovo cvileći, rekla kako je njen zaručnik iz čista mira zviznuo nogom pekinezera, koji je odletio ravno u gorući kamin. 
E, u tom trenutku, meni se napokon usta otvaraju, djelići hrane iz mojih usta lete po stolu, njoj, konobaru, obližnjim gostima, podu, 
a ja počinjem tući šakom po stolu i gromoglasno se smijati. Ona napokon šuti i zatim se, valjda uvrijeđeno, diže od stola i odlazi. 
Kad sam došao k sebi, ispričao sam se svim prisutnima, zacrvenio se malo, platio ceh i otišao doma...
