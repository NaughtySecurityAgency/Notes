Probudio sam se otvorivši oči. Oko mene bila je tama, sa povremenim bljeskovima led žarulja od reklama sa ulice. 
Začuo sam žamor ljudi vani i nakon neuspjelog pokušaja razaznjavanja riječi tih ljudi, pridigao sam se. 
Dobro jutro, zaželio mi je ženski glas, napominjući da moram na posao za 20 minuta. 
Glas je dopirao iz zvučnika na mom kompjuteru, kojeg rijetko kad gasim. Dobro jutro i tebi Mary, odzdravio sam, i upitao koliko dugo sam spavao. 
Četiri sata i dvadesetšest minuta, glasio je odgovor. Poboljšavam se, pomislio sam i potražio bokserice pokraj kreveta. 
Bacio sam letimičan pogled na bokserice u pokušaju procjene njihove čistoće, te ih potom prinio nosu, radi testiranja mirisa. 
Zadovoljan rezultatom, navukao sam ih na sebe i digao se iz kreveta. 
Kava je spremna, javila je Mary, i to u isti trenutak kad se upalila lampica na kuhalu spojenom na komp. 
Što ima novog Mary, upitao sam je otišavši u wc i sjedajući na školjku. 
Pojačala je glasnoću i rekla kratko: tri notifikacije na facebooku, jedna poruka od tetke Amy, te jedna poslovna ponuda na g-mailu. 
Kakva ponuda, upitao sam, usput se lagano naprezajući. Poslovna, i odgovorila sam da prihvaćaš, rekla je Mary. 
Pametna cura, pomislio sam, usput shvačajući da mi je već rekla da radim za 20 minuta.
Kakav posao, upitao sam naglas? Čistač, rekla je Mary, nadodavši da je bilo problema u centru i pucnjave u trgovini alkoholnim pićima.
Obavio sam svoje, oprao ruke i "potegnuo vodu", te krenuo u kuhinju. U kuhinji sam otvorio ormarić iznad sudopera pitajući istovremeno Mary koliko je sati. 
5 sati i 20 minuta ujutro rekla je, a ja sam sa police uzeo kutijicu tableta i čistu čašu. 
Otvorio sam kutijicu i istresao tri tablete na dlan, uzimajući jednu, i vraćujući ostale u kutiju i kutiju na mjesto. 
Nalio sam vode u čašu i popio, odmah osjećajući bistrenje uma.
Sjeo sam za kompjuter, uzimajući miša i šalicu kave u ruke i Mary je, okrećući kameru s vrha monitora u mom smjeru, izjavila da izgledam loše. 
Nisam komentirao, već sam bacio pogled na par beznačajnih notifikacija i pročitao e-mail, usput ispijajući kavu. 
Zatim sam se krenuo obući za van, i nakon što sam to obavio, zgrabio sam ključeve sa noćnog ormarića, i pozdravio Mary, izlazeći i zaključavajući stan za sobom.
Spustio sam se niz klimave stepenice i izašao van. Grad je bio ukrašen novogodišnjim ukrasima i neonkama sa natpisom: Happy New 2240! 
Nisam imao pojma koji je točno datum, niti bih znao razliku dana u godini da nije bilo toga. 
Došao sam do motora, i zadovoljan što je upalio iz prve, krenuo prema centru. 
Nebo je postajalo sve svjetlije, gužva u prometu se počela povećavati, i počelo je svitati jutro. 
Nebo je postalo sivo, i pomislio sam kako se to savršeno slaže s mojom osobnošću, no nisam mogao dugo uživati, jer se sa svitanjem palio i sunčev štit, 
dajući narandžasti odsjaj nebu. Kad sam ugledao policijska svjetla i zaštitnu traku, znao sam da sam stigao na pravo mjesto. 
Izvadio sam alat ispod sica motora i pokazao policajcu identifikaciju. On je samo kratko javio u radio stanicu: Čistač je stigao!
