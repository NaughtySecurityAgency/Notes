Sjedio sam za šankom u nekoj šoferskoj birtiji pored ceste i ispijao toplu pišinu, navodno domaći viski koji mi je debeli gostioničar preporučio. 
Bacio sam pogled kroz zadimljenu prostoriju vani, kroz prozor, i ugledao autocestu, ispranu pljuskom koji je odbijao prestati padati
i zbog kojeg sam i odlučio predahnuti od puta. Uši mi je parao ženski glas, u vlasništvu postarije dame, 
koja je plesala na stolu iza mene i dreljila u mikrofon iz petnih žila. Logično, misao o samoubojstvu mi je ponovo prošla kroz um 
i to na način da izvadim kalaša, i ispraznim si šaržer u tikvu. Ne znam na koju foru gađenje može izazvati fizičku bol, no eto, noćas mi se i to dogodilo.
Odlučio sam si skratiti muke, i izvadio sam novčanik, s namjerom da platim račun. 
Pogled mi se zaustavio na fotografiji u novčaniku, koja je prikazivala zgodnog muškarca u zagrljaju sa trudnicom, oboje sa iskrenim osmijehom na licu. 
Glazba i revanje je u taj trenutak utihnulo, i tada sam se ponovo sjetio nje, sa grčem na licu. 
Onaj seronja sa bijelom bradicom, odozgo mi je poslao pijanog vozača i skratio me za ženu i dijete. 
Glazba i revanje se vratilo, a ja sam bacio 20kn na šank, suzdrživši se od poriva da pljunem. 
Izašao sam na pljusak i otrčao do moje kamp-kućice. Put je bio dug, a ja nisam imao puno vremena. Polako sam se izvezao, i krenuo dalje.
Sat vremena kasnije, pljusak nije jenjao, a ja sam pored ceste uočio osobu kako stopira. 
Isuse, po ovakvom pljusku u sred noći stopirati, tko god da je, nije mu lako, pomislio sam, i zaustavio se. 
Vrata je otvorila djevojka u kabanici, sa pirsanim nosom, usima, bradom i obrvom. Pitao sam ju kuda, a ona je rekla, svejedno, i uskocila unutra. 
Nisam bas bio od volje za razgovor, a nije bila ni ona. Sutke smo se vozili nekih sat vremena, kad me odjednom pitala imam li krevet iza. 
Odgovorio sam da imam dva, i otvorio joj vrata do straznjeg dijela na sredini kabine. Otisla je iza, a ja sam nastavio voziti.
Dva sata kasnije, istovremeno, ili mi se bar tako učinilo, je svanulo i kiša je prestala padati. Parkirao sam pored ceste i umoran krenuo do kreveta. 
Moja putnica je spavala, a ja sam sklonio novcanik na sigurno i izvalio se na drugi lezaj. 
Sklopio sam oci, i taman da ću zaspati, kad sam osjetio čudan osjećaj ugode. Otvorio sam oci i saznao da moja putnica ima pirsing i na jeziku. 
Mislim da sam istovremeno i svršio i zaspao. Kad sam se probudio, moje putnice više nije bilo.
