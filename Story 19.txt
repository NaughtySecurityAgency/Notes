Neke žene vole peseke. Nabave ili pitbulla, ili shit tzu-a, ili nekog miješanca.
Vole se šetati po gradu i biti viđene, pa im je taj pesek kao modni dodatak.
Usput krenu čavrljati sa drugim vlasnicama i vlasnicama peseka, što im pogoduje zbog izrazite društvene naravi.
Obožavaju svoje peseke i brinu se o njima, daju im jesti jer kad nahraniš gladnu životinju, to je kao da hraniš svoju dušu.
To je Charlie Chaplin izjavio. Ako im fali maženja, pesek je uvijek tu, a igraju se s pesekom da bi se pesek osjećao bolje.
Kupuju mu i igračke i daju mu svašta da gricka i žvače. Ponekad im se pesek zakači sa nekim drugim pesekom,
što ne vole, a ne vole baš ni kad njihov shitzu skakuće po nogama drugih žena i trlja svoje spolovilo uz njihove hlače.
Kad pesek ostari, vode ga veterinaru, daju mu lijekove, poput medicinske sestre, iz čiste ljubavi.
I na kraju kad pesek odapne, tuguju, i vele da im je komad duše otišao s njim.
Neke nađu novog peseka radi praznine u srcu.
