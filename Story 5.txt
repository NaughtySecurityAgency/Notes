Probudio sam se. Ali ne u svom krevetu, nego u nekakvoj "kolijevci", sa nekakvim cijevima koje su virile iz mene. 
Nastojao sam ne paničariti, ali sam grozničavo snimao okolinu oko sebe. Bio sam u nekakvoj tekućini, koja je smrdjela k'o sto vragova, 
a koliko sam mogao vidjeti, kolijevki poput moje je bilo na milione. Pokušao sam se pomaknuti. Bezuspješno. 
Odjednom se iznad mene stvorio neki robot, nalik na Mr handy-a iz fallouta i ako je moja pretpostavka bila točna, skenirao me. 
Zatim su se pipci odvojili od mog tijela, i pritom sam osjetio užasnu bol dok sam odjednom pao ko ćuskija u prostoriju ispod, nešto poput kanalizacije. 
Pokušao sam zaplivati, ali tijelo me nije slušalo. Pomislio sam, to je to, nema više foruma.
Kako sam pao na leđa, tako sam u posljednjim trenutcima gledao gore, u rupu kroz koju sam propao, 
kadli se odjednom kroz tu rupu spustio neki vinč sa hvataljkom i počeo me dizati gore. 
Mislim da sam se tad onesvijestio, jer je slijedeće čega se sjećam, bio stol, sličan bolničkom i gomila igala u mom tijelu.
Odjedom se pored mene stvorila Ona. Pitala me kako se osjećam i mogu li micati vrat. Rekao sam, a i to mi je predstavljalo napor, da mogu. I mogao sam. 
Pridigao sam glavu, a ona mi je stavila jastuk ispod glave i rekla: probudio si se. Dobrodošao. Pogledao sam okolo i upitao zašto mi je ona stvar tako mala? 
A ona je rekla da je nikad prije nisam koristio. Nastao je trenutak neugodne tišine. Ona je zatim rekla: još par sati pa ćeš moći hodati. 
Odlično rekao sam, a mogu li dobiti sendvič? Upitao sam, jer sam bio strahovito gladan. 
Ona je rekla: nemoj da te bacimo nazad u odvod, na što sam se ja preplašio i suze su mi krenule. 
Ona je na to rekla da bi mi trebalo uzgojiti još jedan par testisa, i tad sam zavrištao od snebivanja. 
Rekla mi je da se smirim, da se samo šali, i da sam izabran. Izabran za što, pitao sam? 
Rekla je da njihovoj glazbenoj grupi fali sopran, da trenutno podučavaju robote da pjevaju. To mi je nekako bilo logično.
Pitao sam ima li foruma ovdje, i ona je rekla da ima i da se mogu vratiti iz onog svijeta u ovaj jednostavnim logiranjem na forum. 
Tu mi je pao kamen sa srca i ponovo sam zaspao. Sanjao sam da se Ona zove Hemeroine.
